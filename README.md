<p>De programma's in de repository horen bij het boek "<i><b>Zelf Draadloze 
Sensoren maken met Microprocessoren en Arduino</b></i>".
</p>
<p>
<img src="https://cloud.githubusercontent.com/assets/5585427/21386969/c53f4ec8-c775-11e6-9ab0-8da90a5df4f8.png" width="300"  alt="BookCover" border="5" align="left"/>
Je kunt het boek (ISBN 978-94-6345-027-0) bij de boekhandel kopen of via deze website bestellen door op de knop [Koop nu] te klikken (je wordt dan doorgeleid naar <em>www.boekenbestellen.nl</em>)!
<a href="https://www.boekenbestellen.nl/shop/winkelwagen/add/1/19765/1" target="_blank" rel="nofollow"><img src="https://www.boekenbestellen.nl/open-social/website/buynow/btn_buynow_k_blue.png" border="0" style="cursor:pointer"></a>
</p>

In dit boek lees je hoe je zelf draadloze sensoren kunt maken en hoe je de 
signalen ervan kunt opvangen en verwerken om bijvoorbeeld 
lampen aan- of uit- te zetten of om data te verzamelen. 
Om de sensoren zo klein en energie zuinig mogelijk te maken, bouwen we ze 
op met kleine microprocessoren (ATtiny serie van Atmel). De modules om de 
gegevens op te vangen en te verwerken worden met krachtigere 
microprocessoren gemaakt (Arduino of Teensy).

<img src="https://cloud.githubusercontent.com/assets/5585427/21386705/5d0a5a92-c774-11e6-88f1-af2cf3dbb364.png" width="250" align="right" />

Er is over dit onderwerp heel veel te vinden op het World Wide Web, maar 
deze informatie is óf te technisch óf gaat van heel veel voorkennis uit óf 
gaat alleen over de hardware óf juist alleen over de software. Voor de 
meeste hobbyisten is deze informatie vaak te versnipperd en niet 
toereikend. In dit boek worden de belangrijkste aspecten van draadloze 
Sensor-modules uitgelegd waarbij gebruik wordt gemaakt van goedkope, 
eenvoudig te verkrijgen onderdelen en software.
Voor reverse engineering van protocollen en om tijdkritische zaken te 
bestuderen, maak ik gebruik van een oscilloscoop. In dit boek presenteer 
ik screenshots van de oscilloscoop zodat je inzicht krijgt in deze zaken. 
Je hoeft deze metingen niet na te doen en je hebt dus ook geen dure 
apparatuur nodig.

In dit boek ga ik ervan uit dat je basiskennis hebt van de 
Arduino IDE en met één of meer Arduino boards (zoals de UNO, Genuine Mega, 
Leonardo). Ook ga ik er van uit dat de je ervaring hebt met het 
programmeren van de Arduino boards. Dit kan bestaan uit het uitproberen, 
en liefst ook aanpassen, van de voorbeeld programma’s die meegeleverd 
worden met de Arduino IDE. Nog mooier is het als je ervaring hebt met het 
zelfstandig ontwikkelen van (eenvoudige) programma’s binnen het Arduino 
eco-systeem.
