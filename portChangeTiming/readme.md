Sensor-modules maken gebruik van pulsen (een zogenaamde 
“puls-trein”) die worden verzonden door de Sensor-module 
en vervolgens weer worden ontvangen door een ontvanger. 
De ontvanger doet vervolgens “iets” met de gegevens die 
hij heeft ontvangen. Om meer inzicht te krijgen in hoe 
dat zenden en ontvangen van een puls-trein in zijn werk 
gaat moeten we eerst weten hoe we een puls kunnen maken 
en waar we rekening mee moeten houden om dit ook 
betrouwbaar te kunnen doen.
